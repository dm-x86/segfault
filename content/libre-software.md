---
title: Ελεύθερο Λογισμικό
subtitle: Σπέρματα κομμουνισμού στις παρυφές του καπιταλισμού
author: accel
---

> ...η απόγνωση ενδέχεται ακόμη και να μας ωθήσει να «οραματιστούμε πραγματικές
> ουτοπίες» στην παραμικρή αχτίδα κοινοτικότητας: στον αφιλοκερδή συντάκτη της
> Βικιπαιδείας, στη συνεργατική κολεκτίβα που ανταγωνίζεται στη διεθνή αγορά, στο
> μοίρασμα του φαγητού σε καταυλισμούς διαμαρτυρίας, στην επιβίωση της δημόσιας
> δανειστικής βιβλιοθήκης παρά την ακατάπαυστη επίθεση της ιδιωτικοποίησης, στον
> αστικό κήπο που φροντίζει το υψηλόμισθο στέλεχος ΜΚΟ, στις τράκες τσιγάρων κοντά
> στους κάδους απορριμμάτων πίσω από την κουζίνα ή, απλώς, στην καθημερινή εργασία
> φροντίδας που μας συνυφαίνει με την οικογένεια και τους φίλους. Το να
> φανταζόμαστε ότι τέτοια πράγματα είναι κατά κάποιον τρόπο το σπέρμα του
> κομμουνισμού θα ήταν αστείο, αν δεν ήταν τόσο τραγικό. Σαν κάποιος που πιστεύει
> πως το παράθυρο που προβάλλεται στον τοίχο από έναν προτζέκτορα είναι παράθυρο
> πραγματικό. Η ζοφερή πραγματικότητα είναι πως κανένας από εμάς δεν έχει ατενίσει
> ούτε την πιο αμυδρή αχτίδα ενός κομμουνιστικού κόσμου —το πολύ να έχουμε υπάρξει
> μάρτυρες μερικών από αυτές τις στιγμές που παύει να δρα η βαρύτητα, όταν πολλοί
> άνθρωποι συνειδητοποιούν συγχρόνως ότι ο κόσμος μας μπορεί όντως να γίνει
> κομμάτια. Στην τελική, δεν πρόκειται παρά για φανταχτερές εικόνες που καλύτερα
> να ατενίζουμε από απόσταση. Προσπαθείς να τις αγγίξεις και δεν βρίσκεις βάθος.
> Μόνο δουλειά, επιβίωση, απόγνωση. Μόνο τη γυψοσανίδα, υπόλευκη.[^1]

Όταν αναφέρονται σε μία κουβέντα οι λέξεις «ελεύθερο λογισμικό», οι δύο πιο
συνηθισμένες αντιδράσεις είναι είτε «δεν έχω ιδέα τι είναι αυτό» και «αυτά είναι
για εσάς τους κομπιουτεράκηδες, εγώ που δεν είμαι προγραμματιστής γιατί να με
ενδιαφέρει;». Σήμερα, το μεγαλύτερο κομμάτι του ανταγωνιστικού κινήματος
επικοινωνεί μέσω signal, χρησιμοποιεί κινηματικές υποδομές όπως ο espiv.net, το
riseup.net, συντηρεί κάποια ιστοσελίδα στημένη με WordPress, κάνει
αυτοργανωμένες προβολές ανοίγοντας σε ένα παλιό λάπτοπ μία ταινία των 70s μέσα
από το VLC media player (αυτό με τον πορτοκαλί κώνο), την οποία κατέβασε
προηγουμένως πειρατικά κάποια συντρόφισσα στο qBittorrent. Πόσες φορές έχουν
εγκαταστήσει συντρόφια το LibreOffice επειδή δεν ήθελαν να πληρώσουν το
Microsoft Office και μετά άκουσαν παράπονα ότι «ρε σεις αυτό το αρχείο δεν μου
ανοίγει». Πέραν της αναμφισβήτητης σημασίας του ελεύθερου λογισμικού για το
ανταγωνιστικό κίνημα, τα ίδιο ισχύει και για ολόκληρη την κοινωνία. Το ελεύθερο
λογισμικό σηκώνει το μεγαλύτερο βάρος για την λειτουργία του διαδικύου και έχει
χρησιμοποιηθεί αμέτρητες φορές στις επιστήμες, στην ιατρική, στις
τηλεπικοινωνίες, στα βιντεοπαιχνίδια και στην καθημερινή χρήση των υπολογιστών.
Το ελεύθερο λογισμικό και το λογισμικό ανοιχτού κώδικα αποτελεί κομμάτι της
καθημερινότητας όλων μας, είτε το γνωρίζουμε είτε όχι. Ήρθε λοιπόν η στιγμή να
αναρωτηθούμε τι παίζει με αυτό.

Πρώτα από όλα, πρέπει να οφείλουμε να επεξηγήσουμε ορισμένες έννοιες καθώς
πολλοί αναγνώστες μπορεί να μην γνωρίζουν τι είναι λογισμικό, πόσο μάλλον τι
σημαίνει το να είναι αυτό «ελεύθερο». Λογισμικό λοιπόν είναι «η συλλογή από
προγράμματα υπολογιστών, διαδικασίες και οδηγίες χρήσης που εκτελούν ορισμένες
εργασίες σε ένα υπολογιστικό σύστημα»[^2] με λίγα λόγια λογισμικό είναι ότι
«τρέχει» στους υπολογιστές: εφαρμογές, ιστοσελίδες, προγράμματα, και άλλα. Όπως
συμβαίνει με τα περισσότερα στην ζωή μας, έτσι και το λογισμικό, αποτελεί επί το
πλείστον εμπόρευμα, και μάλιστα πολύ κερδοφόρο. Η χρήση του υπολογιστή σήμερα
αποτελεί ανάγκη και όχι πολυτέλεια, καθώς είναι απαραίτητος τόσο για την εργασία
όσο και για την κοινωνική αναπαραγωγή. Η πιο κερδοφόρα βιομηχανία σήμερα, αυτή
της τεχνολογίας παρέχει στους ανθρώπους αυτή την ανάγκη τους, είτε επί πληρωμή
είτε «δωρεάν», όπου το δωρεάν σημαίνει ότι τα συμπεριφορικά δεδομένα που
παράγουμε καθώς χρησιμοποιούμε την εν λόγω τεχνολογία πωλούνται σε διαφημιστές,
ή πλεον και σε κολοσσούς ΑΙ, όπου τα δεδομένα χρησιμοποιούνται για την ανάπτυξη
μοντέλων τεχνητής νοημοσύνης χωρίς φυσικά την συναίνεση των χρηστών (βλέπε
Google, Meta, TikTok, OpenAI, κλπ).

Πριν εξηγήσουμε λοιπόν τι είναι το ελεύθερο λογισμό, πρέπει να κατανοήσουμε το
πως παράγεται το λογισμικό γενικά, είτε αυτό χαρακτηρίζεται ελεύθερο είτε όχι.
Στο πρώτο στάδιο της παραγωγής κάποιο άτομο που γνωρίζει να γράφει και να
διαβάζει σε γλώσσες προγραμματισμού, γράφει τον λεγόμενο *πηγαίο κώδικα*. Τον
κώδικα αυτό μπορούν να διαβάσουν, να τροποποιήσουν και να βελτιώσουν όσες
προγραμματίστριες γνωρίζουν την γλώσσα προγραμματισμού στην οποία είναι
γραμμένος ωστόσο αυτός ο κώδικας δεν μπορεί να «τρέξει» ακόμη σε κάποιον
υπολογιστή. Στο δεύτερο στάδιο ο πηγαίος κώδικας μετατρέπεται κώδικα μηχανής, ή
δυαδικό κώδικα. Οι άνθρωποι δεν μπορούν ούτε να διαβάσουν ούτε να τροποποιήσουν
αυτό τον κώδικα, είτε γνωρίζουν προγραμματισμό είτε όχι (πρόκειται για τα
ακαταλαβίστικα 0 και 1 που δείχνουν στις ταινίες με χάκερς για να τρομάξει το
κοινό). Μία σημαντική σημείωση είναι ότι εύκολα πας από το πρώτο στάδιο στο
δεύτερο, δηλαδή από τον πηγαίο κώδικα στον κώδικα μηχανής, αλλά το αντίστροφο
είναι σχεδόν αδύνατο. Το τελικό στάδιο είναι το στάδιο του «πακεταρίσματος» του
λογισμικού και της διανομής του στους χρήστες, όπου αυτοί το εγκαθιστούν στους
υπολογιστές και τα κινητά τους και το χρησιμοποιούν.

## Μία ιστορική αναδρομή

Στις αρχές της ιστορίας του λογισμικού τις δεκαετίες των 50s και 60s, η ανάπτυξη
και η διανομή του λογισμικού γινόταν κυρίως σε ακαδημαϊκά πλαίσια, οπότε και
ακολουθούσε την ακαδημαϊκή λογική της ανοιχτότητας, της συνεργασίας και του
διαμοιρασμού της γνώσης μεταξύ των ακαδημαϊκών (με όσους αστερίσκους αρμόζουν σε
μία τέτοια «ανοιχτότητα» στα πλαίσια του καπιταλισμού). Την εποχή αυτή, τα
προγράμματα διανέμονταν μαζί με τον πηγαίο τους κώδικα επομένως οι χρήστες
(συνήθως συνεργαζόμενα πανεπιστήμια και εταιρίες) μπορούσαν να τροποποιήσουν τον
πηγαίο κώδικα και να προσαρμόσουν, ή να βελτιώσουν το λογισμικό, και έπειτα να
διανείμουν και αυτοί με τον ίδιο τρόπο το λογισμικό, με τις βελτιώσεις και τις
τροποποιήσεις τους.

Οι εταιρίες υπολογιστών σιγά σιγά συνειδητοποίησαν τις δυνατότητες για
κερδοφορία που ανοίγονταν μπροστά τους και ξεκίνησαν να χρεώνουν τις βελτιώσεις
στο λογισμικό που διένεμαν μαζί με τους υπολογιστές (hardware) που πουλούσαν,
καθώς και να απαγορεύουν με νομικούς τρόπους (άδειες χρήσης λογισμικού) την
τροποποίηση του πηγαίου κώδικα από τρίτους. Το επόμενο βήμα στην ιστορία ήταν η
νομική κατοχύρωση των πνευματικών δικαιωμάτων για τα προγράμματα υπολογιστών,
οπότε πλέον οι εταιρίες μπορούσαν να αναπτύξουν πλήρως το επιχειρηματικό τους
μοντέλο. Ξεκίνησαν δηλαδή να αναπτύσσουν λογισμικό, να κρατούν τον πηγαίο κώδικα
κρυφό και προστατευόμενο από πνευματικά δικαιώματα, και να διανέμουν επί πληρωμή
αντίγραφα του λογισμικού τους. Εκείνη την περίοδο, ο «ελεύθερος» διαμοιρασμός
και η τροποποίηση του λογισμικού γινόταν κρυφά, από χομπίστες, χάκερς και
ακαδημαϊκούς.

Τα πιο προφανή προβλήματα που εμφανίζονται εδώ είναι φυσικά η κερδοφορία, η
εκμετάλλευση και το γεγονός ότι πλέον με βάση αυτό το επιχειρηματικό μοντέλο,
πρόσβαση στο λογισμικό έχουν μόνο όσα άτομα μπορούν να πληρώσουν για αυτό.
Ωστόσο, αυτά δεν είναι τα μόνα προβλήματα. Δεδομένου ότι

[^1]: Neel, A. Phil, & Chavez, Nick (2023). Forest and Factory: The Science and
the Fiction of Communism. Endnotes.
https://endnotes.org.uk/posts/forest-and-factory. Μετάφραση:
https://coghnorti.wordpress.com

[^2]: [https://el.wikipedia.org/wiki/Λογισμικό](https://el.wikipedia.org/wiki/Λογισμικό)
